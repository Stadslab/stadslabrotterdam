---
layout: post
title: Open Badge
classes: 
---

**We zijn vanaf schooljaar 2019-2020 gestart met een pilot van EduBadges in samenwerking met [SURF](https://www.surf.nl/edubadges-nationale-aanpak-voor-inzet-van-badges). Dit soort onderwijs vindt plaats in de vorm van ‘Make-workshops’ in Stadslab Rotterdam. Een open badge is een visueel, digitaal en betrouwbaar digitaal bewijs van een vaardigheid of competentie die je hebt verworven.**

Badges zijn digitale insignes (afbeeldingen), die aantonen dat de ontvanger over bepaalde kennis of vaardigheden beschikt. Achter de afbeelding bevindt zich niet-kopieerbare en niet aanpasbare digitale informatie over de uitgever en de waarde van de badge.

Open Badges zijn nog relatief nieuw. Wij draaien mee in de pilot van SURFnet, de badges die we binnen deze pilot verstrekken heten Edubages. De badges zijn open en aangesloten bij andere initiatieven, dus ook na de pilot blijven deze badges bestaan.

Dit zijn de Open Badges die we aanbieden:

- [Lasercutting Basic](https://pilot.edubadges.nl/public/badges/8q2A2VDsSDyCxJSg0Z6FbQ)
- [Lasercutting Advanced](https://pilot.edubadges.nl/public/badges/NdzM1Q9JTridGDq-jXuWFw)
- [3D modelling](https://pilot.edubadges.nl/public/badges/rJVPRuFeSu-BRLpwCY4doA)
- [3D printing Basic](https://pilot.edubadges.nl/public/badges/qw1BCRvISqOwYMOqnVNgwQ)
- [3D printing Advanced](https://pilot.edubadges.nl/public/badges/99MDOxTRT-uTGoh5IrmfCg)
- [Arduino Basic](https://pilot.edubadges.nl/public/badges/xMn8CHcWTL-tOYcxLT4jTQ)
- [Microbit Basic](https://pilot.edubadges.nl/public/badges/D5f_L_yVRk6yhTmos0RGRA)
- [Vinyl cutting & Vacuum forming Basic](https://pilot.edubadges.nl/public/badges/iwhiu9SXSYi9JRhN-ygprg)
- [VR-Lab Basic](https://pilot.edubadges.nl/public/badges/PrX-exw3TAOI39b0PHPFWw)




Schrijf je [hier](https://stadslabrotterdam.nl/open-badge/inschrijving-open-badges/) in voor een workshop.



### Aanmelden EduID & Edubadges

Om badges te kunnen gaan verzamelen in je digitale backpack, heb je een EduID account nodig. Pas dan kun je de gewenste badge ‘requesten’.

1.	Maak een EduID aan op https://eduid.pilot.eduid.nl/portal/login
Gebruik (indien mogelijk) je HR e-mailadres.
Bevestig de e-mail die je krijgt.

2.	Login op https://pilot.eduid.nl/portal/login, ga naar beveiligingsinstellingen en druk dan bij ‘gekoppelde accounts’ op SURFconext.

3.	Ga vervolgens naar https://pilot.edubadges.nl en geef toestemming. Schrijf je in voor een van de open badges workshops of kom je badge meteen claimen (mocht je de skills al bezitten)

## Veelgestelde vragen

### Wat heb ik aan een badge?
Badges zijn digitale insignes (afbeeldingen), die aantonen dat de ontvanger over bepaalde kennis of vaardigheden beschikt. Achter de afbeelding bevindt zich niet-kopieerbare en niet aanpasbare digitale informatie over de uitgever en de waarde van de badge. Het zijn dus certificaten waarmee je aantoont een meester te zijn in een bepaalde vaardigheid!

### Ik heb de workshop al een keer gedaan en ik heb de vaardigheden onder de knie, maar ik heb de badge nog niet behaald. Hoe kan ik de badge nu behalen?
Je kunt een student assistent in het Stadslab vragen om de bijbehorende checklist door te lopen om de badge criteria te toetsen. Vergeet ook niet om de badge te ‘requesten’ via de link.

### Kost het geld om een workshop te doen?
In het Stadslab betaal je enkel voor het gebruik van materialen. We proberen meestal restmateriaal te gebruiken, maar dit is niet altijd mogelijk. Voor het vacuümvormen vragen we €2,50 of €3,50 voor een plaat Polystyreen, maar je kunt de plaat ook met iemand delen.

### Wanneer ontvang ik de badge in mijn backpack?
Je kunt de badge criteria toetsen bij de student assistent, peer coach of workshopleider. Als de badge is getoetst, zal het ongeveer een week duren voordat de badge in je backpack verschijnt.

Hoe lang duurt het behalen van een badge?
Een basic badge moet binnen de workshop te behalen zijn, dit duurt 1,5 - 2 uur. Een advanced badge duurt zo’n 4 - 6 uur. De advanced badge hoef je niet direct te halen, je krijgt een strippenkaart waarmee je badge criteria een voor een kunt afstrepen bij een student assistent, peer coach of workshopleider. Dit kun je in je eigen tijd doen.

### Hoe zet in een badge op mijn LinkedIn pagina?
Je kunt de badge op social media delen met de knop ‘Share Badge’. Je kunt dan de URL van de badge kopiëren en deze link plakken in een nieuw certificaat of delen als een bijdrage. Vergeet ook niet op de knop ‘Make Badge Public’ te drukken in je backpack.
